<!DOCTYPE html>
<html lang="sk">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <meta name="keywords" content="Samsung galaxy A8">
    <meta name="author" content="Martin Szabo">
    <link rel="shortcut icon" href="images/logoWhite.png" type="image/png">
    <link rel="stylesheet" href="css/style.css">
    <link rel="stylesheet" href="css/styleStred.css">
    <link rel="stylesheet" href="css/styleTabulky.css">
    <title>Môj telefón</title>
</head>

<body>
    <div id="background"></div>
    <div id="sideMenu">
        <label id="themeSwitch">
            <input type="checkbox" id="themeSwitchInput">
            <span id="slider"></span>
        </label>
        <nav>
        <ul>
            <li><a href="index.html">Domov</a></li>
            <li><a href="parametre.html">Parametre</a></li>
            <li><a href="porovnania.html">Porovnania</a></li>
            <li><a href="recenzie.html">Recenzie</a></li>
            <li><a href="fotky.html">Fotky</a></li>
            <li><a href="videa.html">Videa</a></li>
            <li><a href="zvuk.html">Zvuk</a></li>
            <li><a href="zdroje.html">Zdroje</a></li>
        </ul>
        </nav>
        <div id="langBtn">
            <img src="images/icons/en.png" alt="English Language" id="langBtnImg">
        </div>
    </div>
    <div id="navBtn">
        <img src="images/icons/menu.png" alt="Navigacia" id="navBtnImg">
    </div>
    
    <header>
        <h1>Recenzie</h1>
        <img src="images/logo.png" alt="Logo" id="logo">
    </header>
    
    <article>
        <h2>Recenzia 1</h2>
        Na smartfónoch a tabletoch môžete všetky obrázky v článku priblížiť pomocou dvoch prstov. 
        Na počítači môžete obrázok klikom presunúť do popredia a šípkami na klávesnici preskočiť na ďalší.
        Očakávané novinky radu Galaxy A sú realitou. Samsung uviedol dva modely, ktoré spája predná duálna 
        kamera a zadný fotoaparát s 16-megapixelovým rozlíšením, Infinity displej s pomerom strán 18,5:9, 
        elegantná konštrukcia s kovovým rámom, sklenenou zadnou a prednou stenou a vodedolnosť s certifikáciou IP68. 
        Obidva modely patria k prvým zo série Galaxy A, ktoré podporujú okuliare pre virtuálnu realitu Gear VR. Menší 
        z dvojice Samsung Galaxy A8 (2018) dostal 5,6-palcový Super AMOLED displej s rozlíšením 1080 x 2220 bodov, 
        ktorý by malo pokrývať odolné sklo Gorilla Glass. Čítačka odtlačkov sa kvôli obrazovke natiahnutej do strán 
        na maximum presunula na zadnú stranu. Osemjadrový procesor dopĺňa 4 GB kapacita operačnej pamäte RAM. 
        Vnútorné úložisko bude dostupné v dvoch veľkostiach - 32 GB alebo 64 GB s možnosťou rozšírenia microSD kartami 
        do veľkosti 256 GB. Séria Galaxy A sa zvyčajne pýši nielen elegantným dizajnom, ale aj kvalitným fotoaparátom. 
        Samsung prvýkrát použil duálnu kameru vpredu, vzadu nájdeme jeden 16-megapixelový snímač, ktorý sa pýši svetelnosťou 
        f/1.7. Rovnaké rozlíšenie má i hlavný fotoaparát pri prednej kamere, druhý dostal 8 Mpix. Obidva ponúkajú clonové 
        číslo f/1.9. Videá zhotovíte vo Full HD. Medzi dvomi prednými kamerami sa dá prepínať. Môžete sa tak rozhodnúť, či 
        chcete mať záber s ostrým pozadím alebo uprednostníte portrétový režim s bokeh efektom. Vďaka funkcii Live Focus 
        môžete jednoducho meniť efekt rozostrenia pred odfotením snímky a po ňom. K hlavným špecifikáciám patrí podpora 
        LTE sietí, Wi-Fi, Bluetooth 5.0, GPS, Glonass, Beidou, NFC a USB-C konektor. FM rádio nemáme overené. Batéria s 3000 
        mAh kapacitou podporuje rýchle nabíjanie. Chýbať by nemala ani informačná LED dióda. Operačný systém Android beží v 
        staršej verzii 7.1.1 Nougat. Samsung Galaxy A8 (2018) sa začne na vybraných trhoch predávať v januári budúceho roka, 
        na výber budú štyri farby: čierna, zlatá, modrá a fialová. Odporúčaná cena je stanovená na 499 eur.
    </article>
    <article>
        <h2>Recenzia 2</h2>
        Samsung Galaxy A8 (2018) nahrádza v portfóliu kórejského výrobcu vlaňajší model Galaxy A5 (2017), ktorý bol, resp. stále je vydareným smartfónom. Nový model je ale niečim viac, ako iba bežnou medzigeneračnou obmenou.
        Samsung Galaxy A8 (2018) totižto siaha ešte o niečo vyššie. Nejde o strednú triedu a nejde ani o vlajkový model. Cena o tom trefne vypovedá.
        Samsung Galaxy A8 (2018) je posadený do medzery medzi strednou triedou a vlajkovým segmentom, no možno má skôr bližšie k vlajkovému portfóliu ako ku strednej, resp. vyššej strednej triede.
        Samsung Galaxy A8 (2018) je výborným a pomerne drahým smartfónom. Ako sa osvedčil pri bežnom užívaní a aké má pozitíva a negatíva sa dozviete z riadkov nižšie.
        Dizajn a prevedenie: Obal vie predať knihu a platiť to bude aj o Galaxy A8 (2018). Rozmer je o niečo vyšší a stúpla aj váha (oproti minuloročnej generácii). Tieto vlastnosti sú našťastie v ideálnych hraničných medziach. Rozmery zariadenia sú takmer rovnaké s vlajkovým Galaxy S8 a k nemu má vzhľadom aj najbližšie. Teda, ak si odmyslíme zakrivenie displeja a takmer neexistujúce bočné hrany, ktoré nie každému vyhovujú.
        Konštrukcia a celkové spracovanie tela je príkladné a vlajkové. Tak ako je vyhotovený Samsung Galaxy S8 a S8+, tak je vyhotovený aj Galaxy A8 (2018). Nesmierne pevnú a poctivú konštrukciu obopína z oboch strán sklo. Odtlačky a nečistoty ho však poznačia prakticky hneď, ako zariadenie vytiahnete z balenia.
        Smartfón v ruke drží veľmi dobre. Dokonalý grip ale nečakajte. Povrch je vďaka sklu klzký, a tak treba byť opatrný. V školskom žargóne by som mu dal chválitebnú známku.
        Ak opustíte divoký svet kaviarní či kancelárií a náhodou sa vrhnete do opatrnej prírody alebo na chatu, určite si kúpte kryt. Navštívil som preto oficiálne stránky Samsungu, kde som si chcel nejaké to príslušenstvo pozrieť. Žiadne som nenašiel.
        Ani v balení sa nenachádzal žiadny, ani lacný priehľadný plastový kryt, ktorý by účel splnil. Škoda. K lacnej Motorole Moto M som ho dostal.
        Prednej strane dominuje excelentný AMOLED displej s pomerom strán 18,5:9, ktorý peknému dizajnu zariadenia pomohol asi najviac. Ako som spomínal, displej je plochý a teda má reálne bočné rámiky. Komu nevyhovujú zakrivené hrany displejov vlajkových lodí, Galaxy A8 (2018) ponúka naozaj dobré riešenie.
        Snímač odtlačkov sa presunul na zadnú stranu pod fotoaparát. Takmer vždy som ho nahmatal absolútne bez problémov. Je pomerne blízko k optike a preto sa môže stať, že sa jej prstom dotknete.
        Na fotografiách vás potom prekvapia šmuhy, ktoré vznikli vďaka zamasteniu krycieho skla objektívu. Snímač ale pracuje veľmi rýchlo a spoľahlivo. Po funkčnej stránke mu niet čo vytknúť.
        Snímač ani fotoaparát nevyčnievajú nad konštrukciu ani o mikromilimeter. Skvelé. Rozloženie ovládačov zostalo nezmenené. Vo vyššej časti pravej strany sa nachádza hlavne tlačidlo a nad ním reproduktor. Ovládače hlasitosti sa nachádzajú v hornej časti ľavej strany.
        Chválim odozvu tlačidiel. Galaxy A8 (2018) nemá žiadne tintítka, ktoré by ste sa báli silnejšie stlačiť. Tlačidlá nerežú do prstov a sú jednoducho také, aké majú byť.
        Čo sa zvuku týka, reproduktor hrá pomerne nahlas a zvuk reprodukuje s dôrazom na hĺbku a nižšie tóny. Výrazný plechový zvuk som nepozoroval a dokonca ani škrípajúce výšky. Pozor, zvuk by som ale za kvalitný neoznačil. Nejde o žiadne BoomSound alebo Razer Phone riešenie. Ani zďaleka.
        Samozrejmosťou je USB C konektor v spodnej časti zariadenia, vedľa ktorého si našiel miesto audio konektor. Chválim dva sloty pre SIM karty, ktoré pojmú aj microSD kartu s maximálnou kapacitou 256 GB. Takzvanú DUOS verziu nájdete vo voľnom predaji a v ponuke O2.
        Orange ani Telekom dual SIM verziu predávať nebudú.
        Samsung Galaxy A8 (2018) sa predáva v čiernom, zlatom a šedom prevedení. Subjektívne, čierna klavírna povrchová úprava mu svedčí najviac. Čierny je rám konštrukcie, ako aj segmenty pre príjem signálu k anténam.
        Veľkým bonusom je odolnosť na úrovni krytia IP68, ktorú som v aktuálnom zimnom období ocenil. Nechcel som Galaxy A8 (2018) zrovna hádzať do záveja so snehom, ale urobil som to. Bez následkov.
        Hardvér: Pár súčastí sme spomínali už v predošlom odseku. Snímač odtlačkov, tlačidlá a reproduktor je jasný. Pri SIM slotoch dodám, že sú vyriešené nasledovne. Zásuvka v hornej hrane zariadenia pojme SIM kartu a microSD kartu. Doplnková zásuvka číslo dva sa nachádza v strede ľavej hrany a obsahuje jeden slot pre SIM kartu.
        Pozor, 4G LTE pripojenie som našiel iba pri jednom z dvoch slotov. Slot v hornej hrane zariadenia zvládne iba 2G/3G pripojenie. Takéto riešenie ponúka väčšina dual SIM smartfónov. Ale…páčilo by sa mi dual LTE prevedenie, keďže je rok 2018 a už aj naši operátori pomaly hovoria o 5G technológií.
        Displej: Samsung ako kráľ OLED displejov samozrejme nesklamal. Excelentný AMOLED displej s pomerom strán 18,5:9, 5,6-palcovou uhlopriečkou a FHD+ (1080 x 2220 px, 441 ppi) rozlíšením nedáva priestor pre akúkoľvek kritiku. Výnimočný kontrast a živé farby nepoľavili. Dokonalú čiernu (vypínanie pixelov) vyzdvihujem vždy a vždy budem.
        Natívne adaptívne nastavenie zobrazenia mi vyhovovalo. Ak by predsa, možno by som posuvník potiahol smerom k teplejším tónom, čo je v nastaveniach pochopiteľne možné. Trochu chladnejšie podanie sa môže perfekcionistov dotknúť.
        Maximálny a minimálny jas displeja som porovnal s vlajkovou loďou Samsung Galaxy S8+. Čakal som kompromis, no nedočkal som sa. Hodnoty sú takmer totožné. Na priamom slnku tak uvidíte to čo potrebujete a večer vám displej nevypáli sietnice očí. Filter modrého svetla aktivujete priamo z notifikačnej lišty.
        Keďže Samsung Galaxy A8 (2018) nie je vlajkovou loďou, absentuje pri jeho displeji ešte jemnejšie QHD+ rozlíšenie. Osobne mi tento luxus nechýbal.
        Čipset: Dizajn, konštrukcia a aj displej si až na pár drobností podávajú ruku s vlajkovými loďami. Prvý vážnejší rozdiel však predstavuje čipset. Nemyslím to tak, že by mi pri bežnom užívaní chýbal výkon alebo že by bol smartfón pomalý. To nie.
        Status šprintérov a trhačov benchmarkov si pripisujú iba drahšie vlajkové lode. SoC Exynos 7885 má osem jadier (2 x 2,2 GHz Cortex-A73 a 6 x 1,6 GHz Cortex-A53, 14nm) grafiku Mali-G71 a 4 GB operačnú pamäť pri 32 GB úložisku.
        Výkon procesora zvládol akúkoľvek operáciu. Netrápil sa s ničím. Bez zaváhania zvládol viac ako hodinové mučenie hrou Into the Dead 2.
        Užívateľský rozdiel oproti vlajkovým čispetom Exynos a Qualcomm? Hra sa vám nenačíta za 2 sekundy ale za 7 sekúnd. Podobne to je aj s inými náročnejšími operáciami. O výkone som mal zo začiatku papierové pochybnosti, no som rád, že ich prax vyvrátila.
        Operačná pamäť má dostačujúcu kapacitu pre plnohodnotný multitasking. Po zapnutí hry som sa prepol do appky YouTube, spustil som dve videá, následne som obnovil pár kariet v prehliadači Chrome, pokračoval som appkou Facebooku a Instagramu.
        Po opätovnom otvorení hry sa znovu nenačítavala a stále zostala aktívna. Po asi hodinovom hraní a zopakovaní multitasking postupu sa však hra musela načítať odznova. Tým pádom som prišiel o ospravedlniteľných 7 sekúnd života, ktoré opätovné načítavanie zobralo.
        Používal som 32 GB verziu smartfónu. Ak už sa smartfón pustil do vyššej ako strednej triedy, mal mať 64 GB úložisko. Takáto verzia by mala existovať, no či bude dostupná aj na našom trhu momentálne neviem. Z celkovej pamäte si 7,6 GB ukradol operačný systém a užívateľské prostredie výrobcu, Samsung Experience.
        Moje nároky sa postupom času vždy preklopia cez 32 GB, aj keď nie možno hneď počas prvých týždňov. Cloudové riešenia využívam pomerne intenzívne a záchranné lano by mi tak o pár týždňov a mesiacov hodila max. 256 GB microSD karta.
        Požiadavky na veľkosť internej pamäte sú individuálne.
        So solídnym výkonom smartfónu som bol spokojný a nemal som pocit, že by mi nejaké kone chýbali. Možno lepší grafický čip by k čipsetu Exynos 7885 sadol viac. Pre lepší obraz som priložil aj výstupy z popredných testovacích aplikácií AnTuTu a Geekbench.
        Nachádza sa v zariadení najnovší Bluetooth 5.0 a NFC čip tak ako udávali prvotné špekulácie? Dvakrát áno.
        Fotoaparáty: Hlavný fotoaparát smartfónu vyzerá (papierovo) úžasne. Reálne skúsenosti ma o tom až tak nepresvedčili. Hlavný 16 Mpx fotoaparát prichádza s dokonalejšou svetelnosťou (stúpla z f/1.9 na f/1,7), ktorá by mala zabezpečiť krajšie snímky pri zhoršených svetelných podmienkach.
        Tejto vlastnosti nahráva aj väčší rozmer pixelov (z 1,0µm na 1,12 µm), na ktoré tak dopadne viac svetla. Fotky sú krásne, a to aj za (iba mierne) zhoršených svetelných podmienok. Čo však možno vypovie lepšie, na Samsung Galaxy S8 alebo nebodaj Note8 nemajú.
        Rozdiel najlepšie postrehnete vo vykreslení detailov. Snímkam by svedčal väčší kontrast a lepšia farebnosť. Ani boj s protisvetlom nebýva pre Samsung Galaxy A8 (2018) vždy víťazný. Niekedy je menej viac a v naozaj zlých svetelných podmienkach, v ktorých by pochmúrne snímky vytvorili aj vlajkové fotoaparáty, systém fotografie zbytočne umelo zosvetľuje.
        Výsledkom je tak síce svetlejšia snímka ale s náložou šumu, rozpixelovaním a takmer bez detailov. Vcelku prekvapila nočná fotografia. Občasnému preexponovaniu scény sa ale nevyhnete. V ponuke fotoaparátu figuruje režim Noc, ktorý zázraky nerobí. Dokonca nerobí takmer nič, čo si môžete pozrieť v porovnaní snímok v samostatnom článku.
        Zabudnite tiež na 4K video. Maximum je FHD 1080p rozlíšenie záznamu pri 30-tich snímkach za sekundu. Snímač využíva digitálnu stabilizáciu obrazu, ktorá ma pozitívne prekvapila. Rozdiel medzi stabilizovaným a nestabilizovaným videom je citeľný. Porovnanie nájdete opäť v samostatnej sekcii. Kvalita videa ale neohúri.
        Upozorňujem, že stabilizácia nepracuje pri natáčaní v pomere snímania 18,5:9 a 1:1.
        Mobilní foto maniaci jednoducho na tejto adrese nepochodia. Navštíviť musia vlajkovú triedu. Naopak, bežní spotrebitelia budú spokojní, a to aj ich sledovatelia na sociálnych sieťach.
        Musím ale napísať, že ma fotografovanie s Galaxy A8 (2018) bavilo. Aplikácia fotoaparátu je výborná. Páčilo sa mi aj plávajúce tlačidlo spúšte a približovanie scény posúvaním samotného tlačidla. Aj funkcia úplného zobrazenia je výborná. Prostredie fotoaparátu vďaka nemu využije celú plochu displeja, čo fotografovanie uľahčuje.
        Fotografovať môžete tlačidlami hlasitosti, automatický HDR režim pracuje dobre, nechýba hlasové ovládanie či rýchle otvorenie fotoaparátu dvojitým stlačením hlavného tlačidla. 16 Mpx snímky vytvoríte iba v režime 4:3. Pre širší záber 16:9 musíte rozlíšenie znížiť na 12 Mpx.
        Prítomná je aj zábavka menom nálepky. Psie alebo zajačie uši nasadíte na hlavu snímanej osoby priamo z prostredia fotoaparátu. Druhá intuitívna voľba patrí asistentovi Bixby Vision, ktorý rozpoznáva snímané objekty a vyhľadá vám o nich informácie online.
        Niečo užitočnejšie nájdete, ak v appke fotoaparátu potiahnete prstom zľava doprava. Režim jedlo používajte v dobre osvetlenej reštaurácii. Panoráma je super a funguje tradičným spôsobom ako v mnohých iných smartfónoch.
        Hyperčasové snímanie potrebuje statív a napríklad peknú prírodnú scenériu s oblakmi, jazerom alebo horami. Časovanie je pomerne prísne a pre pekný timelapse by ste mali točiť aspoň hodinu. Pri záberoch oceňujem možnosť transformácie do GIF animácie.
        Failom je profesionálny režim. Na prvý pohľad má všetko. Nastavíte si citlivosť na svetlo, vyváženie bielej, dokonca meranie a kompenzáciu expozície. Najskôr som si myslel, že som slepý, no nikde som neobjavil možnosť manuálneho ovládania rýchlosti uzávierky.
        Tento režim by sa nemal nazývať ako profesionálny alebo manuálny, pokiaľ neumožňuje ručne riadiť uzávierku. Obzvlášť, ak Samsung vo video reklame hovorí o skvelých nočných fotografiách a zobrazuje smartfón vložený do veľkého statívu. Pri takomto fotografovaní potrebujete a chcete ovládať rýchlosť uzávierky.
        Hlavný fotoaparát je celkom fajn, fotografovanie vás bude baviť a určite sa za fotky nebudete hanbiť. Z kresla ma však nepostavil.
        Pre niekoho dôležitejšie sú predné fotoaparáty. Podľa Samsungu je v tejto triede zariadení kvalitná selfie výbava užívateľmi žiadaná. Aj preto sa v štíhlej hornej hrane nachádza rovno dvojica fotoaparátov.
        Jeden má 16 Mpx a pixely veľké 1,0µm, druhý 8 Mpx a pixely o veľkosti 1,12µm. Svetelnosť je totožná – f/1.9. Ak si na selfie fotkách ulietavate, Galaxy A8 (2018) vám vyhovie. Paradoxne je vylepšenie oproti minulej generácii najviac poznať na prednom a nie na zadnom fotoaparáte.
        Páčilo sa mi nastavenie dynamického rozostrenia ešte pred samotným fotografovaním. Ono ho vlastne viete upraviť aj po zhotovení fotografie. Nastaviť si môžete podanie farieb a intenzitu softvérového mejkapu, resp. vyhladenia tváre. Aj efekty v reálnom čase sa mi páčili.
        Vidieť, ako bude asi vyzerať čiernobiela fotka ešte pred zhotovením je super. Dynamické rozostrenie, teda bokeh, nie je také intenzívne, ako napr. pri Galaxy Note8, čo je možno dobre. Nepôsobí tak neprirodzene a umelo.
        Režim Noc má aj predný fotoaparát a dokáže snímať video vo FHD 1080p rozlíšení. Plný potenciál zobrazenia dosiahnete zmenou nastavenia na 18,5:9.
        Nerozumel som si s funkciou Široké selfie. Funkcia to je super, keďže je fotografia skutočne širšia a na selfie záber sa tak toho zmestí veľa, poprípade veľa osôb. Smartfón ale musíte nakláňať zo strany na stranu, čo je operatíve nepohodlné. Kým bol softvér ochotný moje naklonenie doľava alebo doprava akceptovať, musel som ho niekoľkokrát zopakovať.
        Tým pádom som na tento spôsob snímania okamžite zanevrel, keďže mi po čase začal liezť na nervy. Kým som sa dopracoval k širokej selfie mohli ma 8-krát odfotografovať okoloidúci zadným fotoaparátom.
        Aby som nezabudol, automatické ostrenie je presné, dobre vie vyhodnotiť, kam má zaostriť. Rýchlosť zaostrovania je ale lenivejšia.
        Softvér: Do softvérovej časti som sa zaboril už vyššie, kde som rozobral funkcie fotoaparátov, nielen ich obrazovú kvalitu. Pokračovať budeme ďalšími softvérovými benefitmi nového podvlajkového modelu.
        Vyznávači čistej formy operačného systému Android sa zhrozia. Samsung Experience vo verzii 8.5 výrobca postavil na verzii 7.1.1 Nougat. Verziu Oreo časom dodá OTA aktualizácia.
        Samsung Experience je pravým opakom čistého Androidu. Samsung prostredie od
        Zážitok z užívania prostredia je vlajkový. V podstate rovnaký, ako keby ste mali v ruke Samsung Galaxy S8. Samsung vám dovolí prispôsobiť si množstvo detailov, čo personalizáciu posúva na vyššiu úroveň.
        Starostilo vybrané farby dopĺňajú rôzne animácie prvkov prostredia, čo lahodí oku. Páči sa mi zariadenie, ktoré môžem neustále objavovať a upravovať. Rôznych nastavení je veľmi veľa a ponúka sa problém s ich prehľadnosťou.
        V nastaveniach sa však nachádza vyhľadávacie pole, kam napíšte, čo približne hľadáte a určite sa zorientujete.
        Nepoužívam automatické nastavenie jasu. Systém mi tak ponúkol umiestnenie posuvníka s jasom hneď pod hlavné skratky v notifikačnej lište. Posuvník je tým pádom lepšie po ruke.
        Nastaviť si môžete mriežku domovskej obrazovky, monitor spotreby energie, inteligentné zapnutie obrazovky, gestá, filter modrého svetla, podanie farieb displeja, tapety, témy, zobrazenie viacerých okien, skrývanie softvérových tlačidiel, vynikajúcu funkciu Always On Display…pokračovať by sa dalo na niekoľko riadkov.
        Páči sa mi aj sekcia „údržba zariadenia“. Uvidíte tam, ako je na tom pamäť, zabezpečenie, úložisko a spotreba energie. Prípadné nezrovnalosti tu môžete hneď riešiť. Napr. nadmerné vybíjanie konkrétnou aplikáciou, odstránenie nepotrebných údajov a pod.
        Hráčov poteší tzv. Game Launcher. Vypnete upozornenia počas hry, nastavíte vysoký výkon, zapnete nahrávanie diania na obrazovke vo FHD rozlíšení a hru roztiahnete na celú 18,5:9 obrazovku. Skvelé.
        Roztiahnutie obrazovky využijete aj pri sledovaní videí na YouTube. Stačí potiahnuť po obrazovke dvoma prstami smerom od seba, video sa roztiahne do formátu 18,5:9 a využijete plný potenciál displeja.
        Niekedy to ale vadí. Video je po roztiahnutí mierne orezané. V priemere, z desiatich videí mi orezanie vadilo v troch prípadoch. Zväčša kvôli textu alebo titulkom vo videu. Všetko ale závisí od typu obsahu a konkrétneho videa. Porovnanie zobrazení vidíte nižšie.
        Zariadenie vám bude ponúkať prihlásenie sa do Samsung účtu. Ak by ste išli do tejto značky po prvýkrát, konto si určite vytvorte. Otvorí vám cenu k užitočným funkciám. V systéme sa nachádza digitálna asistencia Bixby, ktorá prišla z vlajkových lodí, a ktorú bez Samsung konta nevyužijete.
        To platí aj pre zabezpečený priečinok, výborný nástroj pre kompletné zálohovanie zariadenia a taktiež obchod Galaxy Apps. Samsung má tradične najkrajšiu aplikáciu počasia aj s widgetom a dokonca máte po ruke v súčasnosti trendové odomykanie zariadenia rozpoznávaním tváre.
        Tak ako vo všetkých podobných, viac či menej dokonalých riešeniach, rozpoznávanie nie je natoľko spoľahlivé, aby som bol ochotný ho používať. Zlyhá v tme, podvečer v aute, zlomok sekundy zaberie kým na seba namierite.
        Odtlačok prsta je mojím primárnym zabezpečením, ktoré kombinujem s PIN kódom. Mám prosbu. Ak správne zadám poslednú číslicu PIN kódu, nech sa smartfón hneď odomkne bez toho, aby som musel ešte zbytočne ťapnúť na tlačidlo OK.
        Čo sa týka vopred nainštalovaného balastu, v menu nájdete aplikácie spoločnosti Microsoft. Ak ich nepoužívate, máte smolu. Nedajú sa odinštalovať. Appky ale dokážete uspať. Podržte prst na ikone ktorejkoľvek aplikácie a objavíte ďalšiu ponuku s ďalšími nastaveniami.
        Samsung Galaxy A8 (2018) sa vás pred prvým nastavením prostredia opýta, či chcete nainštalovať dvorné aplikácie výrobcu ako Samsung E-mail, prehliadač a pod. Je teda iba na vašom rozhodnutí, či vám budú na obrazovke s aplikáciami zavadzať.
        Samsung vám ku Galaxy A8 (2018) dá kompletný vlajkový softvérový balíček, ktorý dobre vyzerá, je svižný, stabilný a vysoko prispôsobiteľný.
        Výdrž: Výdrž smartfónu nie je výnimočná. Zvládne jeden celý produktívny deň aj s nejakou tou rezervou. Páčilo sa mi konštantné vybíjanie zariadenia. Vcelku dobre časom odhadnete, koľko vám smartfón ešte pri napr. 32 percentách kapacity vydrží.
        Hlavnú úlohu zohráva ani nie tak tá či oná operácia, ale skôr doba zapnutej obrazovky. Čím dlhšie bude displej svietiť, tým skôr sa zariadenie vybije. Je pritom jedno, či prezeráte internet, aplikácie sociálnych sietí, fotografie alebo sa hrabete v nastaveniach.
        Hry, fotografovanie a natáčanie videí k vybíjaniu prispievajú viac. Na snímkach obrazovky vidíte dve ukážky výdrže. V prvom prípade som smartfón používal striedmejšie, v prípade druhom intenzívnejšie. Rozdiel je vidieť.
        Napríklad hranie hry Into The Death 2 skonzumovalo za jednu hodinu 14 percent kapacity batérie. Jas displeja som mal nastavený na 50 percent. Jedna hodina sledovania HD videa na YouTube ukrojila 9 percent z kapacity batérie (jas 50 percent).
        Režimy šetrenia energie som nepoužíval, keďže chcem mať k dispozícii plný potenciál smartfónu. Chápem ale, že existujú situácie, v ktorých môžu byť prínosom. Režim stredného šetrenia energie predĺži výdrž asi o tri až štyri hodiny. Prísny režim šetrenia energie je skutočne prísny a obmedzuje takmer všetky funkcie. Predĺžená výdrž sa môže rátať aj v desiatkach hodín.
        Rýchle nabíjanie je výborné. Za pár chvíľ získate dosť energie na to, aby ste mohli niekam vyraziť. 10 percent kapacity sa v lište s oznámeniami objaví za 7 minút nabíjania (z nulovej kapacity). 19 minút nabíjania prinesie 25 percent kapacity. 41 minút nabíjania 50 percent kapacity a rovná hodina na nabíjačke vyčaruje 75 percent kapacity.
        Z 0 na 98 percent som sa dostal za 1 hodinu a 38 minút.
        Verdikt: Samsung Galaxy A8 (2018) je u mňa výborným a drahým smartfónom, aj keď som natrafil na niekoľko nedokonalostí. Veľmi sa mi páči synergia s vrcholovou vlajkovou triedou.
        Chválim vynikajúci dizajn a kvalitu konštrukcie, výborný displej, softvérovú výbavu a veľmi bohaté možnosti prispôsobenia. Plus dávam inovácii za predný fotoaparát a dual SIM prevedenie.
        Viac som čakal od hlavného fotoaparátu, kvality videa a výsledkov v zlých svetelných podmienkach. Ďalej mi prekáža absencia ovládania uzávierky.
        Výdrž batérie patrí k lepšiemu priemeru a 32 GB úložisko malo byť nahradené 64 GB kapacitou. Pamäťovú kartu ale rešpektujem. Najviac ma však aj tak trápi cena. Maloobchodných odporúčaných 499 EUR je dosť.
        Samsung Galaxy A8 (2018) určite zožne ovácie u operátorov, kde sa môže stať vďaka dotáciám atraktívnym obchodným artiklom. Pre fanúšikov značky cena asi problémom nebude a tí trpezlivejší nech počkajú na zníženie ceny, ktoré určite príde.
        Najväčšia konkurencia? Vzhľadom na cenu mi nedá nespomenúť mnohými chválený OnePlus 5T, aj keď sa možno nejedná o zariadenie z identického súdka.
    </article>
    <table>
        <thead>
            <th>Dizajn</th>
            <th>Displej</th>
            <th>Foto a video</th>
            <th>Výkon</th>
            <th>Softvér</th>
            <th>Výdrž</th>
            <th>Konštrukcia</th>
        </thead>
        <tbody>
            <tr>
                <td>9.5/10</td>
                <td>9.5/10</td>
                <td>6.5/10</td>
                <td>7/10</td>
                <td>8.5/10</td>
                <td>8/10</td>
                <td>10/10</td>
            </tr>
        </tbody>
    </table>
    <script src="js/script.js"></script>
</body>

</html>